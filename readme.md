# การโปรแกรมไพทอนสำหรับงานควบคุมและฝังตัว

## Python Programming for Control and Embedded Applications

<img src="https://drive.google.com/uc?id=19irK_Lqk0BtMGrlq-kmb6powwAsoIg0Q" width=600 alt="py4conemb_cover"/>
<hr>
<br><b>ผู้เขียน :</b> ดร. วโรดม ตู้จินดา
<br>ภาควิชาวิศวกรรมเครื่องกล คณะวิศวกรรมศาสตร์
<br>มหาวิทยาลัยเกษตรศาสตร์
<p />
<p />
<b>ISBN :</b> 978-616-608-619-5
<br><b>จำนวนหน้า :</b> 460 
<p />
หนังสือเล่มนี้ไม่มีจำหน่ายเป็นเล่มพิมพ์ แต่สามารถดาวน์โหลด PDF ได้ฟรีทั้่งเล่ม ไม่ต้องไปหาที่อื่นไกล คลิกลิงก์นี้เลย 
<br><a href="https://drive.google.com/file/d/1NplIDw-kojc8b0gLTpcQZE3m9YRQV7M3/view?usp=sharing">py4conemb</a>

<hr>
<p />
ไพทอนเป็นภาษาคอมพิวเตอร์ที่มีเสน่ห์ในตัวเอง เช่นความเป็นเชิงวัตถุ มีความยืดหยุ่นสูง หาไลบรารี่สนับสนุนได้ง่าย และไวยากรณ์ภาษาที่ช่วยให้เขียนโค้ดได้กระชับ ส่วนทางด้านสมรรถนะการคำนวณเมื่อประมวลผลบนคอมพิวเตอร์สมรรถนะสูงเทียบเคียงได้กับผลิตภัณฑ์ซอฟต์แวร์อื่นที่ใช้งานด้านวิศวกรรม ส่วนข้อเสียเปรียบก็จะเหมือนกับภาษาระดับสูงทั่วไป คือขนาดของโค้ดและความเร็วในการประมวลผลโดยทั่วไปยังด้อยกว่าโค้ดที่เขียนภาษาระดับกลางและผ่านการคอมไพล์เช่นภาษา C++ อยู่บ้าง โดยเฉพาะในระบบฝังตัวที่มีข้อจำกัดด้านทรัพยากร แต่ในปัจจุบันเมื่อพิจารณาในภาพรวมกับสมรรถนะของคอมพิวเตอร์และไมโครคอนโทรลเลอร์ กล่าวได้ว่าเป็นแนวทางการพัฒนาที่น่าสนใจจนต้องรวบรวมเนื้อหาไว้ใช้ประโยชน์สำหรับผู้เริ่มต้นจนถึงขั้นสูง
<p />
หนังสือ “การโปรแกรมไพทอนสำหรับงานควบคุมและฝังตัว” เรียบเรียงขึ้นเพื่อใช้ประกอบการสอนในรายวิชาของสาขาวิศวกรรมไฟฟ้าเครื่องกลการผลิต ระดับปริญญาตรี และหลักสูตรวิศวกรรมศาสตรมหาบัณฑิต สาขาเทคโนโลยีการผลิตทางอุตสาหกรรม คณะวิศวกรรมศาสตร์ มหาวิทยาลัยเกษตรศาสตร์ หรือใช้อ่านประกอบสำหรับผู้สนใจทั่วไป เนื้อหาหลักเน้นการประยุกต์ใช้งานด้านวิศวกรรมควบคุม การเขียนโปรแกรมโดยใช้แพ็กเกจสนับสนุน ตั้งแต่พื้นฐานจนถึงเนื้อหาขั้นสูงเช่นการโปรแกรมเชิงวัตถุ รวมถึงการพัฒนาสำหรับระบบฝังตัวโดยใช้ไมโครไพทอน (micropython)  ซึ่งกล่าวได้ว่าเป็นเซตย่อยของภาษาไพทอนสำหรับไมโครคอนโทรลเลอร์ เนื้อหาในส่วนนี้ครอบคลุมถึงระบบฝังตัวที่ได้รับความนิยมในปัจจุบันเช่นไอโอทีและหุ่นยนต์ 

